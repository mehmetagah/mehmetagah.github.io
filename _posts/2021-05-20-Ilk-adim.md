---
layout: post
title: "İlk Adım!"
date: 2021-05-20
tags:
  - eleştirel düşünme
  - Markdown
author: Mehmet Agah
avatar: assets/img/common/agah-avatar.png
category: Mantık
---

Bu bloğu başlatmamdaki asıl amaç `öğrenmek`. Öğrenmenin en güzel yolu anlatmaktır ve anlatmanın yollarından biri de yazılı anlatmaktır. Hayatboyu öğrenci olarak en sık yaptığımız şey ise madem öğrenmek; bunu da en iyi şekilde yapmak için anlatmak gerek. 

Yukarıdaki cümleyi okurken hemen benimsediyseniz yani doğruluğundan şüphe etmeyip anlatmanın gerçekten öğrenmenin en güzel yolu olduğunu ikinci bir düşünceye bırakmadan kabullendiyseniz `eleştirel düşünme` üzerine biraz (aslında baya çok) yoğunlaşmanız gerekebilir. 

Eleştirel düşünme ingilizce adı ile `critical thinking` evrimsel süreçte edindiğimiz ve halihazırda pek çaba sarfetmeden yaptığımız hareketlerden ayrı olarak; ciddi, disiplinli, istikrarlı ve yoğun bir uğraş ile elde edebileceğimiz, ingilizce ifadesi ile higher-order thinking olan bir yetenek.

Şöyle ifade etmek daha doğru olur. İyi bir müzisyen iyi bir sporcu ya da olmak için 10 bin saat kuralının geçerli olduğu söylenir. günde 4 saatten 10 yıllık gibi bir zamandan bahsediyoruz. Bu şekilde pratik yapılarak öğrenme gerektiren bir yetenek eleştirel düşünme. Eleştirel düşünmenin gereği olarak 10 bin saat kuralına baktığımızda her ne kadar kuralın çıkış noktası olan ilk akademik çalışmanın sonuçları bir sonraki çalışmalarda (replication) elde edilemiyor olsa da bu pratik yapmanın önemsiz olduğunu göstermiyor[^abbr]

[^abbr]: Şuradaki [çalışma](https://royalsocietypublishing.org/doi/10.1098/rsos.19032) ve [bu makaledeki](https://slate.com/technology/2014/09/malcolm-gladwells-10000-hour-rule-for-deliberate-practice-is-wrong-genes-for-music-iq-drawing-ability-and-other-skills.html) diğer çalışmalara bakılabilir.

Bu seride bol bol mantık hataları, eleştirel düşünce örnekleri oluşturmaya çalışacağım. 